 OVER DEZE REPO 

----------------------------------------------------------------------------------

Deze repo brengt drie verschillende dingen samen: 

1. een leerprogramma (map 'deelnemer'),
2. een testomgeving (map 'playwright') en 
3. een testwebsite (map 'testwebsite'). 
 
Ad 1.  
   Er is naar gestreefd een zo eenvoudig mogelijke, werkende repo te maken die de basis 
   van web en webtesting laat zien en die klaar is om gebruikt te worden door een nieuwe 
   deelnemer. 

   De opdrachten binnen het leerprogramma zijn bedoeld om de deelnemer actief te laten werken met 
   de diverse onderdelen van de repo. 
 
   Op de testwebsite staan instructievideo's die helpen om de testomgeving en de testscripts
   te gebruiken. In de uitleg-uren van het project wordt je op gang gebracht door de technische coach.

   Het programma is als game opgezet waarbij de speler punten kan verdienen als hij taken uitvoert.
   Kennis van de content van de testwebsite weegt zwaar in de punten evenals kennis van scripten.
   Voor beide is het nodig om handigheid in het gebruik van vscode op te bouwen.  

Ad 2.
   De testomgeving bestaat uit vscode, node.js, playwright/typescript. Er zijn werkende testscripts
   aanwezig die als voorbeeld dienen voor de tests die nog niet zijn gescript. Bovendien kan de 
   playwright-tool 'codegen' worden gebruikt waarmee testcode kan worden gegenereerd terwijl
   de deelnemer de website in de browser bezoekt. Ongeveer de helft van die automatisch gegenereerde
   code werkt en de andere helft niet. Een ideale tool om de basis snel te leren. 

Ad 3.
   Er is naar gestreefd om de content van de testwebsite zo relevant mogelijk te maken voor 
   startende deelnemers die een traject bij het leerbedrijf doorlopen. Zo werkt de testwebsite ook 
   als kennisbron.

   // voor mensen met meer technische achtergrond is dit misschien ook nog relevant: 
   De eenvoud is bereikt door de testwebsite zo te bouwen dat hij in een browser kan 
   worden weergegeven zonder dat een server of internet eraan te pas komt. Hiermee schakelen we 
   alle ruis uit die ontstaat zodra we een website op het world wide web willen testen.

   // voor mensen met meer technische achtergrond is dit misschien ook nog relevant:
   De testwebsite is gebouwd met enkel html en css. Javascript is afwezig. Dit maakt het een stuk
   makkelijker om te begrijpen wat de html- en css-code doet omdat de 'ruis' van javascript 
   afwezig is. Die 'ruis' gaan we daarna leren. 
