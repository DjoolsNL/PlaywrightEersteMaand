EINDOPDRACHT

--------------------------------------------------------

Deel 1. Een site die je leuk vindt en die je met Playwright bezoekt en test.

Je testscript laat je tijdens de presentatie runnen (of je speelt een filmpje
af dat je opneemt van de test die je hebt laten lopen). 

Vertel welke commando's je hebt gebruikt, welke problemen je bent
tegengekomen en hoe je ze hebt opgelost. Probeer dat wat je in de voorgaande
weken hebt opgestoken in je verhaal te verwerken. Maak aan de hand van wat 
je laat zien aan de groep duidelijk wat je allemaal hebt geleerd.

Bij de opdracht hoort ook dat je een recording laat zien die je met de devtools
recorder functie van hetzelfde onderwerp hebt gemaakt. 

Deel 2. Opdracht: zodra je dit leest stuur je een email met de tekst:

"Deel 2. Gevonden!"

naar: jules.vannuijs@bee-organisation.com


LEERPROCES

------------------------------------------------------------------------

Je EIGEN LEERPROCES
is in dit programma het belangrijkst. Daarom doe je in de eerste 4 weken niet mee aan 
het testwerk, wordt je niet betrokken in het werkoverleg en je neemt ook niet deel aan 
meetings. De focus ligt helemaal op je leerproces. Probeer aan de hand van het programma 
zoveel mogelijk te leren.     

Maar... studeren, hoe doe je dat? Helaas, er is eigenlijk niemand die deze vraag voor jou 
kan beantwoorden want wat bij de een werkt, werkt misschien niet bij de ander. 

De een zweert bij video's, de ander bij podcasts, een derde leest liever boeken. Jan 
kan niet zonder muziek en Helen niet met. De een is 's ochtends op zijn best en 
een ander 's avonds. 

TIPS
1. Leren hoe je studeert is ontdekken wat JOUW MANIER is om te leren. Wat bij jou 
aanslaat, wat voor jou werkt. Als je dat nog niet hebt ontdekt dan ga je in dit 
introductieprogramma op zoek ernaar. Je gaat verschillende manieren uitproberen. 

Hoe ontdek je of iets jouw manier is? Door je steeds deze twee vragen te stellen: 
- bevalt het werken op deze specifieke manier (cursus, video, tutorial, artikel, 
podcast, introductieprogramma) en 
- boek je progressie als je op die specifieke manier leert? 

Twee keer 'nee' betekent doorschakelen naar een andere manier.  

2. Studeren is HARD en GESTRUCTUREERD WERKEN. Het zal je makkelijker afgaan als je erin
slaagt je studie goed te managen. Dat managen is te leren.    

3. Studeren kost veel ENERGIE. Je geest moet voortdurend scherp zijn 
en storende prikkels moeten buiten de deur worden gehouden. Ga dus 
niet studeren als je geestelijk, emotioneel of fysiek vermoeid bent. Dat werkt niet.

Alleen als je fit en ontspannen bent kun je de CONCENTRATIE opbrengen die nodig is. 
Ga ook niet studeren als je andere zaken aan je hoofd hebt. Ook dat belemmert je
concentratievermogen.

4. Kies je studiemomenten zorgvuldig. Studeren is geen tussendoortje. Aan een 
kwartiertje studeren heb je niets want voordat je weer een beetje in de stof zit
is dat kwartiertje alweer voorbij. Dit is ook waarom VERSTORINGEN de effectiviteit
negatief beinvloeden. Elke keer dat je uit je concentratie wordt gehaald moet je de 
draad weer opnieuw oppakken en dat vreet tijd.  

5. Neem je tijd. Studeren is QUALITY TIME want je investeert in jezelf. Organiseer 
je omgeving zo dat je zonder al te veel prikkels een paar uur kunt door werken. Manage 
de prikkels die je quality time dreigen te verpesten. Schakel de afleiders uit. Creeer
je eigen ideale omstandigheden. 

6. Studeren is ook STRUCTUREREN EN PLANNEN. Maak een planning. Op papier of in 
gedachte. Belangrijke elementen hierin:
- wanneer is de deadline en wat moet ik voor die deadline gepresteerd hebben/wat moet ik
allemaal weten voordat de deadline om is?
- Maak een inschatting hoeveel tijd je nodig hebt voor de studie. 
 
7. Als je iets niet begrijpt denk dan niet meteen dat het aan jou ligt. Het kan ook aan de 
bron liggen waarvan je probeert te leren. Technische informatie op internet is vaak 
geschreven voor gevorderde, professionele programmeurs. Dat je die niet begrijpt is logisch. 
Een andere oorzaak kan zijn dat de bron gewoon niet deugt.  

Ga dus niet aan je zelf twijfelen of je enthousiasme verliezen maar ZOEK VERDER naar 
een leerbron die wel bevalt en waar je wel iets van opsteekt. Google en chatGPT zijn 
in dit opzicht je beste vrienden. 

8. Je leert sneller als je de informatie die je wordt aangeboden een plek kunt geven.  
Als je iets gaat leren dat volkomen nieuw voor je is begin je eerst met een VERKENNING
van het onbekende. Je probeert het onderwerp een beetje in kaart te brengen zodat je overzicht 
krijgt. Je verkent ook de opzet van de cursus, tutorial of online-artikel over een onderwerp. 
Bij effectief studeren hoort namelijk dat je je de tijd gunt en neemt om de 
studiestof te verkennen voordat je erin duikt. Je kunt dan namelijk de nieuwe 
dingen die je gaat leren makkelijker een plek geven.

Je vooraf orienteren is nog om een andere reden nuttig. De studiestof is met de 
beste bedoelingen in een bepaalde volgorde gezet door degene die het introductieprogramma 
heeft gemaakt maar die volgorde is niet perse de volgorde die ook voor jou werkt.  
Misschen leer jij wel sneller als je zelf de volgorde kiest. 

Dus eerst altijd verkennen. Probeer in te schatten wat op je afkomt. Open alle 
doosjes en potjes om te kijken wat erin zit. En het is ook niet verkeerd om je
tussentijds opnieuw te orienteren. Misschien dat je dan zelfs nog een beter 
zicht krijgt op 'the big picture'. Net als bij het maken van een puzzel probeer
je eerst de randen (het kader) te leggen. Dan wordt het leggen van de andere stukken
weer wat makkelijker.  

9. Maak een SAMENVATTING van wat je leert. Schools opschrijven wat jij denkt dat je hebt 
geleerd dwingt je om opnieuw intensief en cognitief met de leerstof te werken en helpt om
het geleerde in het lange termijn geheugen op te slaan.  

10. Stel je ook voortdurend de vraag welke leerstof moet ik STAMPEN,  
welke moet ik BEGRIJPEN en welke mag ik VERGETEN? Want niet alles is even belangrijk,
niet alles hoef je van buiten te leren. Als je iets begrijpt gaat onthouden veel 
makkelijker. 

Als het goed is ga je gaandeweg steeds beter begrijpen wat je moet stampen, wat je moet 
begrijpen en wat onbelangrijk is.   

Vaak heeft leerstof een overdaad en details. Ga die niet allemaal van buiten leren. 
Beperk je tot details die je helpen om het grotere plaatje te begrijpen.  